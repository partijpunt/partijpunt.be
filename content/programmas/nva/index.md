+++
title = "N-VA"

[extra]

source = "https://www.n-va.be/standpunten"
+++

## Energie
Het energiebeleid moet in de eerste plaats inzetten op betaalbare energie, die duurzaam is en waarvan de bevoorrading en de veiligheid verzekerd is. Voor ons is een mix van hernieuwbare energie en kernenergie de toekomst. Om onze elektriciteit tegen een betaalbare prijs te kunnen blijven garanderen, pleit de N-VA ervoor om zoveel mogelijk van onze kerncentrales zo lang mogelijk open te houden, rekening houdend met de veiligheid.

## Asiel, migratie en inburgering
De N-VA staat voor een humaan, maar streng asiel- en migratiebeleid. De N-VA zet in op actieve arbeids- en kennismigratie. Wat illegale migratie betreft, pleiten we voor het Australisch model. Nieuwkomers hebben rechten, maar ook plichten. Kennis van het Nederlands en de aanvaarding van onze verlichte waarden en normen zijn essentieel voor een vlotte integratie.

## Milieu & Klimaat
Een gezond leefmilieu is essentieel. De overheid en de burgers moeten zich samen inzetten voor het klimaat. Als Vlaanderen meer recycleert en hergebruikt, verminderen we bovendien onze afhankelijkheid van steeds duurder wordende grondstoffen uit het buitenland.

## Onderwijs & Vorming
Willen we ons Vlaams onderwijs weer aan de wereldtop krijgen, dan moeten we durven bijsturen. De N-VA kiest daarbij steeds voor de leerlingen, hun leerkrachten en directies.
Alle jongeren zijn anders. Met eenheidsworst helpen we hen niet vooruit. Met meer aandacht voor de talenten van elke leerling w√©l. Zowel abstracte denkers als praktische doeners moeten uitgedaagd worden op hun niveau. Enkel zo kunnen onze jongeren uitgroeien tot kritische, zelfstandig denkende burgers. Assertief en verdraagzaam. Niet vies om morgen verantwoordelijkheid op te nemen, in Vlaanderen en de wereld.
Deze visie draagt Ben Weyts als minister van Onderwijs ook uit. De juiste hervormingen worden doorgevoerd, maar moeten verder gezet worden

## Economie, werk en ondernemen
Wie werkt, moet daarvoor beloond worden. Een job is de beste sociale bescherming. Wie werkloos wordt, moeten we vanaf de eerste dag activeren. De N-VA wil Vlaanderen opnieuw volop laten ondernemen. Daarom moeten de lasten op arbeid verder naar omlaag.

## Gezondheidszorg en welzijn
De Vlaamse en Waalse kijk op gezondheidszorg is compleet verschillend. De gezondheidszorg hevelen we dus best volledig over naar de deelstaten