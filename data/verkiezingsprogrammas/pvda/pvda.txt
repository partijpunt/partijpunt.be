Eerlijke belastingen
Eén. Een miljonairstaks van twee procent op de één procent rijksten

Ontdek ons volledig standpunt hier
Twee. Fiscale achterpoortjes voor grote bedrijven afschaffen

Ontdek ons volledig standpunt hier
Drie. De woekerwinsten van energie, voedsel, digitale en bankgiganten belasten

We voeren een belasting in op de woekerwinsten van banken, energie- en voedingsreuzen.
We voeren een taks in op financiële transacties (‘Tobintaks’). België moet het voortouw nemen om speculatie te bestrijden via het invoeren van deze belasting.
We voeren een belasting in die gericht is op digitale reuzen (zoals Google, Apple, Facebook, Amazon en Microsoft).
De belasting op niet voor bewoning bestemde oppervlakten wordt voor iedereen dezelfde, in elke gemeente, zonder korting voor de grootste bedrijven. Zo kunnen de belastingen voor kmo's verlaagd worden.
We herzien de onvoorwaardelijke loonsubsidies voor grote bedrijven. Wanneer bedrijven mensen ontslaan, moeten alle subsidies worden terugbetaald.
Iedereen is gelijk voor de wet en daarom schaffen we de voorafgaande beslissingen (‘rulings’) af, een mechanisme waarmee grote bedrijven speciale afspraken kunnen maken met de fiscus.

Vier. Eerlijkere belastingen voor de mensen

We verlagen de btw op basisproducten naar 0 procent.
De bijkomende accijnzen op gas en elektriciteit van de Vivaldi-regering worden afgeschaft. We houden de btw op energie op 6 procent.
We verlagen de belastingen op lage en middeninkomens door een tweeledige hervorming van de personenbelasting: we globaliseren de inkomsten en maken de belastingen progressiever.
We stimuleren het gebruik van het openbaar vervoer en tegelijkertijd houden we de brandstofprijs op maximaal 1,4 euro per liter door de accijnzen te verlagen.
We schaffen de Europese koolstoftaks af, die zou ingaan vanaf 2027.
We zorgen ervoor dat iedereen persoonlijke hulp en ondersteuning kan krijgen voor het invullen van de belastingaangifte. Momenteel word je wel gecontroleerd, maar niemand helpt je bij het invullen van je belastingaangifte.

Vijf. Belastingontduiking en grote belastingfraude aanpakken

We verbieden financiële transacties met belastingparadijzen. Tenzij vooraf kan worden bewezen dat het om echte economische activiteiten gaat.
Binnen de FOD Financiën richten we een speciale cel ‘grote vermogens’ op, zoals verschillende andere landen hebben.
We verhogen de boetes voor grote belastingontduikers aanzienlijk, evenals voor de banken die betrokken zijn bij de fraude. We maken een einde aan de verruimde minnelijke schikking (‘afkoopwet’)  waarmee grote fraudeurs hun straf kunnen ontlopen.
We heffen het bankgeheim op. Ook voor de Belgische entiteiten Swift en Euroclear, die actief zijn in internationale financiële transacties.
We versterken het team van de FOD Financiën om te strijden tegen grootschalige belastingfraude en de gerechtelijke en politie-eenheden die verantwoordelijk zijn voor de bestrijding van financiële criminaliteit.
We richten een speciaal financieel openbaar ministerie op dat uitsluitend belast is met het onderzoek naar belastingfraude en grootschalige financiële criminaliteit. Dit parket is onafhankelijk en staat los van het federale openbaar ministerie.

koopkracht

Eén. Schrap de btw op voeding en basisproducten

Twee. Loonsverhoging

Drie. Eerlijke belastingen, een pluspunt voor onze koopkracht

We verlagen de btw op basisproducten van 6 naar 0 procent.
De accijnzen op gas en elektriciteit die de regering Vivaldi aan de factuur heeft toegevoegd, worden afgeschaft. We handhaven de btw op energie op 6 procent.
We verlagen de belastingen op lage en middeninkomens door een tweeledige hervorming van de personenbelasting: we voegen de inkomsten samen en verbeteren de progressiviteit van de belastingen.
We schaffen de Europese koolstoftaks af, die in 2027 zou ingevoerd worden.
De breedste schouders moeten de zwaarste lasten dragen. Door het sluiten van de fiscale achterpoortjes voor multinationals en met een miljonairstaks. Door de strijd tegen belastingontduiking en fraude op te voeren.

Vier. Goede lonen voor iedereen

We ontnemen de regering het recht om loonsverhogingen te verbieden. We herstellen het recht om vrij te onderhandelen over collectieve loonsverhogingen. De loonwet van 1996 moet herzien worden.
We verhogen het minimumloon tot 17 euro bruto per uur (2.800 euro bruto per maand).
De automatische indexering van lonen en vervangingsinkomen wordt gegarandeerd. We breiden de automatische indexering uit naar werknemers die er vandaag geen recht op hebben.
We nemen benzine en diesel opnieuw op in de index om de echte levensduurte weer te geven.
We schrappen het ‘jeugdloon’ waardoor jongeren tot 30 procent onder het minimumloon verdienen. Jongeren hebben recht op een volwaardig loon.
We beschermen loonschalen gebaseerd op anciënniteit.
We garanderen dat werknemers die tijdelijk werkloos zijn door overmacht hun vakantiegeld en vrije dagen blijven ontvangen.

Vijf. Voedsel- en energieprijzen blokkeren

We maken energie betaalbaar. We verlagen en blokkeren de prijzen. De elektriciteitsprijzen worden vastgelegd op basis van de werkelijke productiekosten.
We stellen een plafond vast voor de prijs van essentiële voedingsmiddelen zoals bloem, pasta, rijst, griesmeel en aardappelen.
De energiemonopolies, de oliegiganten en de agrovoedingsindustrie moeten de rekening betalen, niet de arbeiders. Om dit te bereiken, heffen we een belasting op de overwinsten uit de agribusiness.
We bevriezen de brandstofprijs op maximaal 1,40 euro per liter.

Zes. De consumenten beter beschermen is goed voor de portemonnee

We verhogen de minimale spaarrente en verlagen de rente op hypotheken. De bankkosten schaffen we af.
We verlagen de prijzen van autoverzekeringen, vooral voor jongeren, en van hospitalisatieverzekeringen.
We maken een einde aan ingewikkelde formules en misleidende contracten van bedrijven (vooral als het gaat om energie, verzekeringen en telecommunicatie).
We pakken de schuldenindustrie aan, verbieden gedwongen inning van energierekeningen en reguleren het consumentenkrediet.
We leggen telefonische colportage aan banden, bestrijden misleidende reclame en verbieden huis-aan-huisverkoop van contracten.
We maken geplande veroudering - het opzettelijk verkorten van de levensduur van een product om vervanging en terugkoop te forceren - illegaal en strafbaar en we verlengen de wettelijke garantie.

Graaicultuur

Een. Minder ministers, meer eenheid 

Twee. Graaicultuur: Schaf de vertrekpremies van parlementsleden af

Drie. Een einde maken aan de graaicultuur

We schaffen de vertrekpremies van de parlementsleden af.
We halveren de vergoedingen van de ministers en parlementsleden.
We onderwerpen de volksvertegenwoordigers aan hetzelfde regime als de gewone burger. Zij krijgen een normaal statuut van werknemer.
We maken ook een einde aan de speciale pensioenkassen van de parlementsleden. Hun pensioen wordt de verantwoordelijkheid van de Federale Pensioendienst. 
We voeren een plafond in voor de som van alle vergoedingen (publiek en privé) van een politieke mandataris. Dit plafond komt overeen met drie keer het mediaanloon.

Vier. De almacht van de gevestigde partijen stoppen

We halveren de dotaties en andere subsidies aan de politieke partijen op alle beleidsniveaus.
We maken de partijfinanciering democratischer en transparanter. Het federale parlement legt daarvoor jaarlijks een budget vast. Alle partijen die een verkiezingscampagne voeren hebben recht op hun deel.
We voeren een systeem van bijpassende fondsen ("matching funds") in: om in aanmerking te komen voor overheidssteun moeten partijen ook hun eigen inkomsten verwerven (zoals lidgeld, afdrachten, …) in verhouding tot de ontvangen overheidssteun. 
We schaffen nutteloze organen af die alleen dienen om postjes te creëren, zoals de Senaat.
We schaffen de ondemocratische kiesdrempel van 5 procent af en garanderen voor alle partijen gelijke toegang tot de media tijdens de verkiezingscampagne.

Vijf. De heimelijke samenwerking tussen de politiek en het grote geld tegengaan

We pleiten voor performante overheidsdiensten, in plaats van enorme kabinetten die dure consultants inschakelen.
We sluiten de draaideur tussen de politiek en het grootbedrijf door na een belangrijk politiek mandaat een 'ontluizingsperiode' van vijf jaar in te voeren.
We beperken de invloed van de kabinetten en we bestrijden belangenvermenging.
We voeren de onverenigbaarheid in van het mandaat van volksvertegenwoordiger, senator, minister, kabinetchef of adjunct-kabinetchef met hoge functies binnen beursgenoteerde bedrijven, multinationals en banken.

Zes. Naar meer politieke transparantie

We richten een Hoge Autoriteit voor Politieke Transparantie op. Ze voorkomt belangenconflicten bij politieke instanties en bij de administratie.
We maken de vergoedingen en de vermogens van politici openbaar.
We bestrijden de lobbymachine die parlementaire debatten en regeringswerk manipuleert in het voordeel van het grootbedrijf en het grote geld. Elk lobbycontact moet aangegeven worden.
We zorgen ervoor dat de beraadslagingen van overheidsinstanties via livestream op het internet te volgen zijn.

klimaat

Eén: Naar een broeikasgasvrij België

We lanceren een ambitieus overheidsinvesteringsplan in hernieuwbare energie, renovatie van woningen en openbaar vervoer.
We herstellen de publieke en democratische controle over energie, zodat iedereen toegang heeft tot schone en goedkope energie.
We bieden huishoudens een lening aan via een derde-betalersregeling om te isoleren. Net als in Duitsland betalen gezinnen de lening terug met het bedrag dat uitgespaard wordt op de energiefactuur.
In tien jaar tijd schakelen we over naar een mobiliteit gebaseerd op regelmatig, comfortabel en toegankelijk openbaar vervoer, zoals in Luxemburg en Zwitserland.
Om de nodige middelen te mobiliseren, richten we een openbare investeringsbank op.

Twee. Bindende milieunormen voor grote vervuilers, in plaats van groene taksen voor de werkende klasse

We verwerpen de Europese koolstofbelasting op verwarming en brandstof.
We trekken ons terug uit de Europese koolstofmarkt en het emissiehandelssysteem (ETS). In plaats daarvan willen we bindende emissienormen voor de grote vervuilers.
We zijn tegen asociale maatregelen zoals kilometerheffingen, omdat ze burgers bestraffen zonder ze een echt alternatief te bieden.

Drie. Een coherent nationaal klimaatbeleid

Één klimaatminister in plaats van vier. CO2 stopt niet bij de taalgrens, hittegolven en waterbommen al evenmin. We willen het hele klimaatbeleid herfederaliseren.
Met een nationale klimaatwet slaan we de weg in van een ecologische, democratische en sociale planning om onze CO2-uitstoot tot nul te reduceren.
We betrekken werknemers, burgers en het maatschappelijk middenveld bij het klimaatbeleid.
We richten binnen het Federaal Planbureau een afdeling Klimaatplanning op.

Vier. Bescherming tegen klimaatrampen

We herfederaliseren het beheer van natuurrampen met een snelle en doeltreffende eenheid van commando om drama's zoals de overstroming van de Vesder te voorkomen.

Om de impact van extreme hitte en droogte te minimaliseren en wateroverlast te voorkomen, sturen we onze ruimtelijke ordening bij.

We verminderen het waterverbruik door ons te richten op de grote particuliere gebruikers. We zorgen voor de nodige overheidsinvesteringen om het gezinsverbruik te verminderen.

We verplichten private verzekeraars om de slachtoffers van rampen volledig en snel te vergoeden.

We voorzien de brandweer, civiele bescherming en het leger van het nodige personeel en middelen om snel en doeltreffend hulp te kunnen bieden.

Vijf. Klimaatrechtvaardigheid voor de hele wereld

We schaffen patenten op groene technologieën af en verhogen de steun voor de klimaattransitie aan landen in het Zuiden.
We maken een einde aan het "groene neokolonialisme" van de mijnbouw- en energiereuzen, die grondstoffen en hulpbronnen monopoliseren ten koste van mensenrechten en milieu.
Vertegenwoordigers van de fossiele industrie zijn niet meer welkom op klimaattoppen.
We trekken ons terug uit het Energiehandvestverdrag, dat fossiele brandstofbedrijven de mogelijkheid biedt om miljarden dollars van overheden af te persen.
Ons land sluit zich aan bij de wereldwijde strijd om het gebruik van fossiele brandstoffen te stoppen.